گرگان- مدیرکل تبلیغات اسلامی گلستان از برگزاری هشتمین جشن زیر سایه خورشید به میزبانی استان گلستان خبرداد. به گزارش خبرنگار مهر، حجت الاسلا نورالله ولی‌نژاد، ظهر پنجشنبه، در نشست با رسانه‌های استان، از حضور خادمان حرم رضوی در گلستان هم زمان با ۳۰ استان دیگر کشور خبرداد و گفت: هرچه بیشتر خود را به اهل بیت (ع) و قرآن گره بزنیم جامعه مطمئن‌تر، قابل تکیه‌تر و قابل اعتمادتر می‌شود. وی اعلام با بیان این که موفقیت ۳۶ سال گذشته انقلاب حاصل تمسک به تمسک به قرآن و عترت است، گفت: برای دین‌داری، لطافت و آرامش باید از ۲ منبع اهل بیت (ع) و قرآن استفاده کرد که هم برای دنیا و هم برای آخرت ما موثر هستند. وی تصریح کرد: سازمان تبلیغات از ابتکاراتی که با عشق و اعتقاد انجام می‌شود مانند جشن زیرسایه خورشید و کرسی‌های تلاوت که در ۷ شهر استان برگزار می‌شود حمایت می‌کند. حجت الاسلام ولی نژاد تاکید کرد: اعتقاد به خاندان پیامبر (ص) اعتقادی جدی برای مردم است و زندگی در این جامعه برای همه شیرین و لذت‌بخش است. مدیرکل تبلیغات اسلام گلستان، محبت به اهل‌بیت پیامبر (ص) را متصل به همه مذاهب و اقوام دانست و گفت: در استان گلستان صف بندی نداریم و معتقدیم هر کسی منتصب به این ۲ منبع باشد از قداست برخوردار است. وی تصریح کرد: خادمین به ائمه اطهار و مساجد و هر مکان مقدسی احترام دارند و ما به میزبانی آن‌ها افتخار می‌کنیم، گلستان در طول سال بارها میزبان زائران امام رضا (ع) است و یقین داریم کحه حضور این میهمنان برکت و نعمت را به همراه دارد. 

