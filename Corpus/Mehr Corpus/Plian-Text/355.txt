یاسوج – امام جمعه یاسوج با انتقاد از خوشحالی برخی افراد از بازگشایی سفارت انگلیس در تهران، گفت: بازگشایی سفارت انگلیس در کشور خوشحالی ندارد. به گزارش خبرنگار مهر، آیت الله سید علی اصغر حسینی در خطبه‌های این هفته نماز جمعه یاسوج افزود: نباید در این برهه که استکبار می‌کوشد با تمامی توطئه‌ها، فرهنگ و ارزشهای ما را خدشه دار کند، خوشحال از بازگشایی سفارت خانه روباه و استعمارگر پیری باشیم که بیشترین توطئه‌ها را علیه نظام و انقلاب داشته است. وی بیان کرد: بازگشایی سفارت انگلیس در ایران، فصل دیگری از توطئه‌ها و دسیسه‌های استکبار علیه جمهوری اسلامی ایران است. حسینی در ادامه رژیم صهیونیستی را رژیمی ترویست دانست و گفت: رژیم کودک کش صهیونیستی در همه ترورها علیه مراجع اسلام، تشییع و مسلمان جهان دخالت دارد. خطیب این هفته نماز جمعه یاسوج اظهار داشت: آمریکای جنایتکار هم بوجود آوردنده تمامی گروههای ترویستی اعم از القاعده، داعش، طالبان و دیگر گروههای تروریستی در جهان است. وی گفت: امروز آمریکایی جنایتکار که خودش مهد تورریست پروری است ایران اسلامی را بخاطر دفاع از کشورهای مظلوم حامی تروریست می‌داند. وی با اشاره به سالروز شهادت دکتر رجایی و حجت الاسلام باهنر، ایران اسلامی را قربانی ترور در دنیا معرفی کرد. حسینی تصریح کرد: ایران اسلامی۱۷هزار شهید و پنج هزار جانباز ناشی از ترور دارد که این حقانیت ایران را ثابت می‌کند. امام جمعه یاسوج همچنین با اشاره به هفته حج و برشمردن آداب این سنت ابراهیمی گفت: حج تکمیل کننده دین وشفابخش روح انسان مومن است که باید به خوبی از ارزشها و آرمانهای آن بهره برد. حسینی با انتقاد از رژیم آل سعود و برشمردن همه جنایت‌ها و خیانت‌های آنان گفت: آنها هم اکنون با همکاری رژیم صهیونیستی و آمریکا در حال مردم‌کشی و کوک‌کشی در یمن هستند که نشان دهنده خویی صهیونیستی آنان است.
