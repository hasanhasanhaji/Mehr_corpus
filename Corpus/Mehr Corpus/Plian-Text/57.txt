گزارشی منتشر شده که نشان می‌دهد دانشجویان سیاه پوست در آمریکا به مراتب بیشتر از همتایان سفیدپوستشان تهدید به تعلیق از دانشگاه و حتی اخراج می‌شوند. به گزارش خبرگزاری مهر، درحالی که دولت اوباما مدعی تلاش برای کاهش تعلیق از تحصیل، اخراج و دستگیری دانشجویان سیاه پوست متمرکز شده اما انتشار گزارشی نگران کننده که اطلاعات مستندی در آن دیده می‌شود، گویای آن است که در ۱۳ ایالت آمریکا برخورد تبعیض آمیزی با دانشجویان سیاه پوست می‌شود. در این ایالتها همواره شمار بیشتری از دانشجویان سیاه پوست از دانشگاه اخراج و یا به حالت تعلیق از دانشگاه درمی آیند. این گزارش تحلیلی - آماری توسط یک دانشکده در دانشگاه پنسیلوانیا منتشر و در آن اشاره شده که در این ایالتها همواره کفه ترازوی دستگیری‌ها در دانشگاهها به سمت دانشجویان سیاه پوست سنگینی می‌کند. نکته قابل تأمل این است که در این ایالتها سهم دانشجویان سیاه پوست کمتر از یک چهارم کل دانشجویان دانشگاهها را تشکیل می‌دهند اما نیمی از دانشجویان معلق از تحصیل یا اخراج شده از دانشگاه را این دسته از دانشجویان تشکیل می‌دهند. در این گزارش ایالتهای آلاباما، آرکانزاس، فلوریدا، جورجیا، کنتاکی، لویزیانا، می‌سی سی پی، کارولینای شمالی، کارولینای جنوبی، تنسی، تگزاس، ویرجینیا و ویرجینیای غربی مورد بررسی قرار گرفته اند. بخشی از این گزارش گویای نگاه به شدت تبعیض آمیز دولت آمریکا به دانشجویان سیاه پوست است به طوریکه در برخی ایالتها، شمار دانشجویان سیاه پوستی که از تحصیل معلق شده اند ۵ برابر شمار کلی آنها بوده است! (این بدان معناست که بسیاری از این دانشجویان سیاه پوست به دفعات از تحصیل معلق شده اند) بخش دیگری از این گزارش به این واقعیت نگران کننده اشاره دارد که در ۱۸۱ دانشکده یعنی جایی که شمار دانشجویان سیاه پوست کمتر از ۶۰ درصد میانگین کل دانشجویان ثبت نام شده بوده است، تمامی اخراجی‌های سال تحصیلی ۲۰۱۱-۲۰۱۲ متعلق به این دسته از دانشجویان بوده است. 

