گرگان- مدیرکل فرهنگ و ارشاد اسلامی گلستان از ارسال ۷۸ اثر به دبیرخانه هفتمین جشنواره پویانمایی خبر داد و گفت: ۴۳ فیلم و ۳۵ فیلمنامه تاکنون به دبیرخانه ارسال شده است. به گزارش خبرنگار مهر حجت الاسلام علی اصغر فضیلت شامگاه چهارشنبه در جمع رسانه‌های استان، افزود: از ۴۳ فیلم، ۲۲ اثر به مرحله مسابقه راه پیدا کرده است. وی با بیان این نکته که از ۳۵فیلمنامه، ۱۲ اثر به بخش این دوره از رقابت‌ها راه یافته، افزود: در مرحله جشنواره سه اثرانتخاب و از آن تجلیل می‌شود. وی تصریح کرد: مراسم اختتامیه هفتمین دوره جشنواره پویانمایی و بازی‌های رایانه‌ای رضوی از سری برنامه‌های سیزدهمین جشنواره بین المللی امام رضا (ع) ۲۵ مرداد ماه در تالار فخرالدین اسعد گرگانی برگزار می‌شود. بر همین اساس، آثار راه یافته به مسابقه به شریح زیر است: «ضیافت خورشید» به کارگردانی حمیدرضا ایزدی قدوشی از مشهد، «زائر شهید» به کارگردانی امیر طوسی و ملکیان از سمنان، «نوایی تادل» به کارگردانی حسین زارعی شورابی از تهران، «قاصدک» به کارگردانی زهرا میرزایی خواه از بوشهر، «شعرکودکانه نماز» به کارگردانی شیما زارع رفیع از تهران، «سلامی برای روح ا..» به کارگردانی بهروز خندان دل از سمنان، «شیردل» به کارگردانی مجید یزدان پرست از مشهد و «نعمت اسلام» به کارگردانی سید مجید صفی شاهی، فیلم «سرود خدا» نوشته محمدرضا هاشمی از مشهد، «خادم کوچک» به کارگردانی سیدعلی موسوی نژاد از مشهد، «پیامبر اعظم» به کارگردانی علی اکبریان از مشهد و «هنگام نماز» به کارگردانی مهیلا پژند از مشهد، فیلم «وقف در خصوص کودکان بی سرپرست»، «وقف زائر» و «وقف در خصوص بیمارستان» به کارگردانی محمودرضا سلطان پوراز مشهد و «بابا» به کارگردانی بهرام عظیمی از تهران، «تارهای نجات» به کارگردانی مصطفی یادگار از یزد، «مجلس آینه» به کارگردانی مهدی آغاجانی از تهران، «زیباترین کلام نماز» به کارگردانی سیما ممتحن از تهران، «به یادگاری» به کارگردانی حامد شریفی از گلستان، «پرواز آرزوها» به کارگردانی رضا صفی از گلستان و «بی نام» به کارگردانی علی رخشانی از گلستان، فیلمنامه «عاقبت به خیر» نوشته مژگان روشن زاده از لرستان، «رهایی» نوشته حاتم نائیج زاده از گلستان، «پاک شدن یک اشتباه» نوشته کریم دیلمی معزی از گلستان و «قاصدک» نوشته فرخنده رضاپور از گلستان، فیلمنامه «پالتو» نوشته سید محمد جواد صداقت کشفی از یزد و «قارقار کبوتر حرم» نوشته مهدی شاه پیری از اصفهان، فیلمنامه «سیاهی» نوشته حسن علی رضایی از اصفهان، «قلب‌های آسمانی» نوشته فرشید کلته از گلستان، «قالی نامه» نوشته سحر اجلالی از گلستان، «عروس سبز» نوشته محسن رحمانی از تهران و «پرواز» نوشته رضا صفی از گلستان هم به مرحله مسابقه جشنواره راه یافتند.
