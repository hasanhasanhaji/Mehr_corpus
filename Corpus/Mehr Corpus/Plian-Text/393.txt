به گزارش خبرگزاری مهر، خبرگزاری رسمی عراق (واع) گزارش داد که سرلشکر «علی غیدان»، فرمانده تیپ ۵۹ ارتش این کشور در حمله تروریستی تعدادی افراد ناشناس جان خود را از دست داد. بر اساس این گزارش، افراد ناشناس در شهرستان «الطارمیه» بغداد به خودروی این فرمانده عراقی حمله کرده و او را کشتند. هنوز فردی یا گروهی مسئولیت این حمله تروریستی را برعهده نگرفته است. لازم به ذکر است که سرلشکر غیدان به همراه چند فرمانده ارتش در سال ۲۰۱۴ که داعش مناطق زیادی از عراق را اشغال کرد، از سوی «حیدر العبادی» نخست‌وزیر وقت این کشور به دلیل کوتاهی در دفع حملات داعش به شهر موصل، از فرماندهی نیروی زمینی ارتش عراق برکنار شده بود.