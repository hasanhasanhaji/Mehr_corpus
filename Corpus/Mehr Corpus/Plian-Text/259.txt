در تماس تلفنی امیرعبداللهیان معاون وزیر خارجه با اسماعیل ولد الشیخ احمد در خصوص آخرین تحولات یمن و طرح سازمان ملل برای ایجاد آتش بس و شروع گفتگوهای سیاسی بین گروههای یمنی تبادل نظر شد. به گزارش خبرگزاری مهر، در تماس تلفنی روز گذشته امیرعبداللهیان معاون وزیر خارجه با اسماعیل ولد الشیخ احمد نماینده ویژه دبیرکل در امور یمن در خصوص آخرین تحولات یمن و طرح سازمان ملل برای ایجاد آتش بس و شروع گفتگوهای سیاسی بین گروههای یمنی تبادل نظر شد. معاون عربی و آفریقای وزارت امور خارجه با اشاره به ضرورت توقف سریع و فوری حملات نظامی خارجی علیه یمن و لغو محاصره انسانی که باعث تخریب زیرساخت‌های یمن و کشته و مجروح شدن بیش از هزاران تن از مردم بیگناه و مظلوم این کشور شده از نقش موثر دبیرکل و اقدامات سازنده نماینده دبیرکل سازمان ملل در امور یمن تشکر و بر ضرورت تلاش موثرتر سازمان ملل تاکید کرد. معاون وزارت امور خارجه اﻓﺰﻭﺩ: اﻳﺮان بر توقف تجاوز و تمرکز بر راه حل سیاسی و ناکارامدی توسل به زور تاکید دارد. تهران در مشورت مستمر با نماینده دبیرکل است و از هرگونه تلاشی در جهت موفقیت گفتگوی‌های واقعی و حصول نتایج مصنفانه در مسقط حمایت می‌کند. ولد الشیخ احمد ﻫﻢ در این تماس تلفنی ضمن قدردانی از تلاش‌های تهران در کمک به خروج از بحران، با برشمردن نتایج دیدارهای اخیرش با نمایندگان انصارالله در مسقط و مسئولین دولت مستعفی یمن در ریاض گفت روند گفتگوهای مسقط، رو به پیشرفت است و همه اطراف بر حل بحران یمن از طریق سیاسی تاکید دارند. وی افزود پیش نویس اولیه توافق سیاسی ارائه شد و قرار است گروههای ذیربط یمنی طی روزهای آینده نقطه نظرات خود را ارائه دهند و امیدوارم این پیش نویس مورد توافق قرار گیرد.
