تقویم آموزشی دانشگاه تهران درنیم سال اول و دوم سال تحصیلی ۹۵-۹۴ اعلام شد براساس تقویم اعلام شده کلاس درس دانشگاه تهران از ۲۱ شهریورماه آغاز می‌شود. به گزارش خبرنگار مهر، تقویم آموزشی دانشگاه تهران در سال تحصیلی ۹۵-۹۴ در مقاطع کارشناسی، کارشناسی ارشد و دکتری اعلام شد. براساس تقویم منشر شده، ثبت نام دانشجویان در نیم سال اول سال تحصیلی ۹۵-۹۴ از روز یکشنبه هفتم شهریورماه تا روز چهارشنبه ۱۴ شهریورماه ۹۴ انجام می‌شود. براساس این گزارش شروع کلاس درس دانشگاه تهران در نیم سال اول سال تحصیلی ۹۵-۹۴ از روز شنبه ۲۱ شهریورماه آغاز می‌شود. حذف و اضافه از ۲۹ شهریورماه آغاز شده و تا یک مهرماه ۹۴ ادامه خواهد داشت. همچنین ۹ دی ماه کلاس‌ها در نیم سال اول سال تحصیلی به پایان رسیده و امتحانات از ۱۲ دری ماه آغاز شده و تا ۲۹ دری ماه ادامه خواهد داشت. ثبت نام الکترنیکی دانشجویان مجاز به ادامه تحصیل در کلیه مقاطع تحصیلی براساس مقررات و آیین نامه‌های آموزشی و مجوزهای مربوط الزامی است عدم ثبت نام رسمی منصرف از تحصیل محسوب می‌شود. حذف اضطراری خاص دانشجویان مقاطع غیر تحصیلات تکمیلی است. کنترل نهایی به منظور رفع اشکالات آموزشی برگ انتخاب درس نهایی و وضعیت دانشجو باید توسط کارکنان اداره آموزش پردیس/دانشکده مربوط بررسی شود. مهلت اعلام نمرات و ثبت در سیستم جامع آموزشگاه توسط اساتید ۱۰ روز پس از هر امتحان حداکثر تا ۱۰ بهمن ۹۴ است. 

