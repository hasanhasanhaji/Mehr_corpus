این شرکت از سال ۱۹۷۲ توسط دکتر طلال ابوغزاله تاسیس شده و در زمینه ثبت مالکیت معنوی، حسابرسی، آموزش و پرورش و مشاوره در ۸۶ کشور دنیا دفتر نمایندگی فعال دارد. به گزارش خبرنگار مهر، شرکت چند ملیتی «طلال ابوغزاله» با هدف ارتقا سطح دانش، توسعه و گسترش خدمات ارایه شده در سراسر دنیا از جمله ایران، با حضور سفرای کشورهای عربی، برخی از مسئولین دولتی، مدیران ارشد بخش خصوصی ایرانی و اردنی و همچنین بازرگانان و روسای دانشگاه‌ها در جمع رسانه‌های داخلی و خارجی در تاریخ یکم شهریور ۹۴ در تهران افتتاح شد. «خالد عوده» مدیر این مجموعه با بیان اینکه این شرکت از سال ۱۹۷۲ توسط دکتر طلال ابوغزاله تاسیس شده، در خصوص فعالیت‌های شرکت اظهار داشت: «طلال ابوغزاله در زمینه ثبت مالکیت معنوی، حسابرسی، آموزش و پرورش و مشاوره در ۸۶ کشور دنیا دفتر نمایندگی فعال دارد.» وی افزود: «گسترش پوشش خدمات در سراسر دنیا و اتقای سطح کیفیت و کمیت بازاریابی در راستای توسعه و پیشرفت تمامی کشورها از اهداف اصلی شرکت طلال ابوغزاله می‌باشد.» شایان ذکر است که دکترابوغزاله بنیانگذار برخی از سازمان‌های بین المللی نظیر «داووس» بوده که اکنون بزرگترین اتاق فکر را در خصوص روابط و توسعه اقتصادی در اختیار دارد. رییس موسسه طلال ابوغزاله جزو چهره‌های برتر جهان عرب در کارآفرینی شناخته شده و دارای مقام مشورتی در شورای اقتصادی و اجتماعی سازمان ملل متحد (اکوسوک) است. سازمان طلال ابوغزاله در زمینه‌های علمی، آموزشی، پژوهشی، نشر و نیز حوزه‌های اقتصادی فعال بوده و طرح 'دانشنامه طلال ابو غزاله' را که یک دانشنامه عربی اینترنتی رایگان به نام تگیپیدیا (TAGEPEDIA) است، از پنج سال قبل در دست اجرا دارد. پیش‌تر نیز ابوغزاله در دیدار با مدیرکل دفتر مطالعات سیاسی و بین المللی وزارت خارجه جمهوری اسلامی ایران در امان پایتخت اردن گفته بود که می‌توان در خصوص روابط و مزیت‌های اقتصادی بین ایران و اتحادیه عرب یک کار مشترک انجام داد. بر همین اساس دکترابوغزاله با برخی از سازمانها و نهادهای اقتطادی و مطالعاتی کشورمان تفاهم نامه همکاری مبادله نموده است.
