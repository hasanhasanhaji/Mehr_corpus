دومین روز رقابت‌های سی و هفتمین دوره مسابقات قرآن کریم مقطع شکوفه‌ها با رقابت‌های حفظ کل و حفظ ۲۰ جزء در دو بخش دختران و پسران آغاز شد. به گزارش گزاری مهر، دومین روز رقابت‌های سی و هفتمین دوره مسابقات قرآن کریم مقطع شکوفه‌ها، از صبح امروز جمعه ۶ شهریورماه با رقابت‌های مرحله مقدماتی حفظ کل و فینال حفظ ۲۰ جزء در دو بخش دختران و پسران آغاز شد. براساس این گزارش، در بخش دختران تعدادی از حافظان کل که رقابت‌های آنان از روز گذشته باقی مانده بود، امروز به رقابت خواهند پرداخت و رقابت‌های رشته حفظ ۲۰ جزء نیز که بصورت تک مرحله‌ای است، برگزار می‌شود. این گزارش حاکیست، در بخش پسران نیز صبح امروز جمعه ۶ شهریورماه، باقی رقابت‌های حفظ کل برگزار می‌شود و پس از آن نیز مرحله نهایی رشته حفظ ۲۰ جزء آغاز خواهد شد. براساس این گزارش، در بخش پسران امروز ابتدا در بخش پسران به ترتیب؛ محمد حسین اسکندری از گیلان، علیرضا اکبری از کرمانشاه، مهدی قشمعلی از آذربایجان شرقی، علی شهیدی راد از کرمان، محمد حسین عربیان از قم، امیررضا صلح جو از قزوین، محمد کریمی از زنجان و محمد رحمانیان از فارس به رقابت خواهند پرداخت. همچنین در رشته حفظ ۲۰ جزء که بصورت تک مرحله‌ای برگزار می‌شود، به ترتیب؛ محمد سینا دهقانی از یزد، پارسا قربانی از همدان، متین معقولیان از اردبیل، امیرحسین امیری از کرمانشاه، محسن رحمانی از اصفهان، امیرحسین ابری از خراسان رضوی، پرهام وهابی از گیلان، مهدی جلوخانی از قزوین، علیرضا سیفی از البرز، حسن خلیلی از زنجان، امین محمودی از آذربایجان غربی، علی خلیفه از فارس، سید حسین باقرزاده کلور از مرکزی، محمد حسین فلاحی از گیلان، علی ناجی محله از تهران، عرفان وجدی از چهارمحال و بختیاری و سجاد فیض از خراسان شمالی به رقابت می‌پردازند. در رشته حفظ ۲۰ جزء در مجموع ۳۲ نفر در بخش پسران به رقابت خواهند پرداخت.
