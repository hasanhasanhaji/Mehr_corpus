شهرکرد - نماینده ولی فقیه در استان چهارمحال و بختیاری و امام جمعه شهرکرد گفت: خبرنگاران با اطلاع رسانی در خصوص کمبود‌ها و همچنین ظرفیت‌ها و پتانسیل‌ها نقش مهمی در توسعه و پیشرفت کشور دارند. به گزارش خبرنگار مهر، حجت الاسلام محمد علی نکونام در خطبه‌های این هفته نماز جمعه شهرکرد در مصلی بزرگ امام خمینی (ره) با اشاره به اینکه خبرنگاران با اطلاع رسانی در خصوص کمبود‌ها و همچنین ظرفیت‌ها و پتانسیل‌ها نقش مهمی در توسعه و پیشرفت کشور دارند، اظهار داشت: خبرنگاران افرادی فعال و پرتلاش هستند که در جامعه کمبود‌ها و مشکلات را اطلاع رسانی می‌کنند. وی افزود: خبرنگاران با اطلاع رسانی مشکلات مردم به مسئولان نقش مهمی در حل مشکلات جامعه دارند و خبرنگاران پیش مردم جایگاه ارزشمندی دارند. حجت الاسلام محمد علی نکونام گفت: خبرنگاران می‌تواند ظرفیت‌ها و پتانسیل‌های هر منطقه را برای توسعه و سرمایه گذاری اطلاع رسانی کنند و نقش مهمی در پیشفرت و توسعه یک منطقه ایفا کنند. نماینده ولی فقیه در استان چهارمحال و بختیاری و امام جمعه شهرکرد با اشاره به روز خبرنگار، گفت: روز خبرنگار را به جامعه خبرنگاران پر تلاش تبریک می‌گوییم. خبرنگاران باید در حوزه‌های فرهنگی و اسلامی بیش از پیش فعالیت کنند وی اظهار داشت: خبرنگاران باید در حوزه‌های فرهنگی و اسلامی بیش از پیش فعالیت کنند و در این عرصه وارد شوند. حجت الاسلام محمد علی نکونام گفت: جامعه ایران جامعه اسلامی است و خبرنگاران باید با تکیه به بر ارزش‌های اسلامی در مسیر توسعه و پیشرفت کشور کار کنند. وی در ادامه با اشاره به ورود شش شهید گمنام در هفته پیش رو به استان، عنوان کرد: این شهدا در شهرستان‌های فارسان، اردل و بروجن به خاک سپرده می‌شوند. نماینده ولی فقیه در استان چهارمحال و بختیاری و امام جمعه شهرکرد عنوان کرد: شهیدان مردان بزرگ بودند که در مسیر دفاع از اسلام و کشور شهید شدند و باید فرهنگ ایثار و شهادت در جامعه ترویج داده شود. حجت الاسلام محمد علی نکونام ادامه داد: باید تلاش شود که مراسم تشییع و خاکسپاری شهدای گمنام در استان به نحو مطلوب برگزار شود.
