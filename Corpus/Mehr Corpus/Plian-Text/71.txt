کرمانشاه- مدیر کل اوقاف و امور خیریه استان کرمانشاه گفت: تمام موقوقات استان کرمانشاه متعلق به این استان بوده و تاکنون یک ریال برای هزینه در سایر استانها خارج نشده است. به گزارش خبرنگار مهر، حجت‌الاسلام محمد باقر حسینی اراکی در سخنرانی پیش از خطبه‌های جمعه این هفته در کرمانشاه، اظهار داشت: در راستای توسعه بقعه مبارکه سیده فاطمه (س) به همیاری و کمک مسئولان، مردم و شهرداری برای آزادسازی اطراف بقعه نیاز داریم تا زیارتگاهی در مرکز شهر و در شأن مردم باشد. مدیر کل اوقاف و امور خیریه استان کرمانشاه جایگاه این استان به لحاظ داشتن تعداد موقوفات را هفتم کشوری عنوان کرد و افزود: برنامه‌های متنوعی در دهه کرامت با دعوت از سخنرانان برجسته از قم در نظر داریم. حجت‌الاسلام حسینی اراکی خواستار استقبال و همراهی مردم از سی و هشتمین دوره مسابقات قرآنی شد و گفت: این مسابقات برای برادران و خواهران ۱۸ سال به بالا بوده و ششم تا چهاردهم شهریور ماه امسال در رشته‌های حفظ، ترتیل، قرائت و ابتهال برگزار می‌شود. وی افزود: سال گذشته ۹ هزار نفر و در سال ۹۲ نیز ۷ هزار نفر از محل نیت واقفان از مسابقات قزآنی بهره‌مند و در راستی آزمایی نیز ۸۶ درصد امتیاز کامل ثبت شد و امسال نیز پیش بینی میشود ۹۰ هزار نفرقرآنی در سطح استان در این مسابقات شرکت کنند. حجت‌الاسلام حسینی اراکی ۳۱ مرداد ماه را آخرین مهلت ثبت نام در مسابقات قرآنی بیان و اظهار کرد: بیستمین دوره مسابقات اذان، ابتهال، تواشیح و مدیحه سرایی نیز برگزار و ثبتمام تا ۳۱ مرداد ادامه دارد. وی با بیان مختصری از فهالیتهای اوقاف و امور خیریه استان کرمانشاه گفت: سال گذشته یک هزار و ۱۰۰ مبلغ به سراسر استان اعزام شدند و بسته معیشتی در رمضان گذشته به ارزش ۱۴۰ ملیون تومان میان ۲ هزار خانواده توزیع شد. مدیر کل اوقاف و امور خیره استان کرمانشاه با اشاره به برگزاری محافل انس با قرزآن در استان گفت: در گذشته قاریان مصری از ماهردین قاریان بودند اما امروز قاریانی در کشور و به ویژه استان کرمانشاه وجود دارد که یک سرو گردن از قاریان مصری بالاترند و باید بر برگزاری محافل انس با قرآنبا حضور قاریان کشوری و استانی تاکید کنیم. وی از نصب ضریج جدید امام زاده علی اکبر (ع) شهرستان اسلام آباد غرب تا یک ماه آینده خبر دادو گفت: تجهیز و تکمیل امامزاده ابراهیم (ع) طاقبستان با ۹۰ درصد پیشرفت فیزیکی در حال انجام است. وی در پایان یادآور شد: تمام موقوفات استان کرمانشاه متعلق به این استان بوده و تاکنون یک ریال از موقوفات ما برای خارج از این استان هزینه نشده است.
