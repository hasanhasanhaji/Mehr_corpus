مشهد - معاون فرهنگی و اجتماعی سپاه و مسئول هیئت امنا و ستاد مرکزی هیئت رزمندگان اسلام گفت: بر خلاف تبلیغات سوء دشمن نظر سنجی‌ها نشان می‌دهد ۸۰ درصد مردم ایران خواستار ایستادگی و مقابله با آمریکا هستند. به گزارش خبرنگار مهر، سردار محد حسین نجات روز چهارشنبه در دومین همایش سراسری هیئت جوانان و نوجوانان عاشورایی کشور که در تالار مجتمع فرهنگی امام رضت (ع) با حضور نمایندگان ۳۱ استان برگزار شد با بیان اینکه برخی از افراد امروز مدعی هستند که ۳۰سال مبارزه با آمریکا اشتباه بوده است و به همین دلیل ۳۰ سال ما عقب هستیم اظهار داشت: تفکر این افراد کاملا اشتباه است و نشان می‌دهد آنها دشمنی استکبار را به خوبی درک نکردند. معاون فرهنگی و اجتماعی سپاه پاسداران انقلاب اسلامی با بیان اینکه این تفکر بر خلاف تبلیغات سوء دشمن در اقلیت قرار دارد افزود: در نظر سنجی که اردیبهشت ماه امسال توسط بسیج صورت گرفت ۹۰درصد مردم با مبارزه با اسرائیل و ایستادگی در مقابل این رژیم و درمقابله با آمریکا۸۰درصد موافق بودند. توپخانه دشمن در شبکه‌های اجتماعی مستقر شده است وی با تاکید بر این موضوع نباید فکر کرد که جنگ تمام شده است افزود: در حال حاضر توپخانه دشمن در شبکه‌های اجتماعی و ماهواری مستقر شده و جوانان ما را هدف قرار داده است. وی ادامه داد: دشمن با پیروزی انقلاب، نبرد و جنگ سخت را در پیش گرفت اما پاسخ دندان شکنی دریافت کرد و به خوبی دریافت که این ملت در برابر زورگویی حاضر به تسلیم نیست و از آرمان‌های انقلاب تا پای جان دفاع می‌کند. وی ادامه داد: پس از اتمام جنگ دشمن با شیوه‌ای جدید که به آن جنگ نرم اطلاق می‌شود به رویارویی با ارزش‌های اسلامی و انقلاب پرداخته است. نجات با اشاره به فرمایشات مقام معظم رهبری در خصوص ابزار جنگ نرم اظهار داشت: ماهواره و به دنبال آن جاذبه‌های جنسی و بی اعتنایی به دین و اعتقادات اخلاقی و انسانی در شبکه‌های اجتماعی از ابزار دشمن است که همچون توپخانه دررویارویی با اعتقادات مذهبی و جوانان ما توسط دشمن به کار گرفته می‌شود. جنگ مذهبی نجات ادامه داد: دشمنان اسلام امروز جنگ رابه میان مسلمانان کشانده اند و جنگ امروز جنگ اسلام با اسلام است که در منطقه نمایان است. وی افزود: ازدرگیری در سوریه گرفته تا لبنان و فلسطین و عراق مشاهده می‌کنید که تمامی دسیسه‌ها برای ایجاد آشوب بر محور اختلافات مذهبی گذاشته شده است و لذا اتحاد و یکپارچگی مسلمانان می‌تواند یک شبه بساط دشمن را جمع کند. وی با اشاره به اینکه دشمن در صدد دامن زدن به اختلافات مذهبی و به ویژه تحریک اهل سنت برای رویارویی با شیعیان است افزود: دشمن از این موضوع غافل است که اهل سنت ایران با هیچ کجای دنیا قابل مقایسه نیست و همانطور که همیشه مشاهده شده است در تمام انتخاباتی که تا کنون در کشور برگزار شده آرای انتخاباتی استان‌های سنی نشین از جمله سیستان بلوچستان بیشتر بوده و سال‌ها است که مردمان این دیدار در سایه وحدت و همدلی با شیعیان زندگی مسالمت آمیز داشتند.
