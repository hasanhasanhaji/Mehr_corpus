به گزارش خبرگزاری مهر، پرویز قزلباش با بیان اینکه در ۲۴ ساعت گذشته ۵۱ نفر به آمار مبتلایان به کرونا در استان زنجان افزوده شده، گفت: در مجموع تاکنون تست کرونای ۲ هزار و ۱۴۹ نفر براساس یافته‌های آزمایشگاهی مثبت اعلام شده است. رئیس دانشگاه علوم پزشکی زنجان افزود: در استان زنجان تاکنون بیش از ۶۶۷ نفر به علت ابتلاء به ویروس کرونا در مراکز درمانی بستری شده‌اند. قزلباش با بیان اینکه در ۲۴ ساعت گذشته سه نفر در استان زنجان بر اثر ابتلاء به بیماری کرونا جان باختند، گفت: در مجموع تاکنون ۲۱۲ نفر به علت ابتلاء به این ویروس در استان جان خود را از دست داده‌اند. وی افزود: از مجموع بیماران مبتلا به این ویروس هم تا به امروز یک‌هزار و ۷۰۲ نفر با بهبودی کامل از بیمارستان ترخیص شده‌اند. قزلباش گفت: تاکنون ۶ هزار و ۶۵۲ نفر به‌دلیل مشکوک بودن به این ویروس در مراکز درمانی استان نمونه‌برداری و بستری شده‌اند.