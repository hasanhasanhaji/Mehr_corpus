به گزارش خبرگزاری مهر، حمید بعیدی نژاد سفیر کشورمان در انگلیس در حساب کاربری خود در توییتر به پخش زنده گردهمایی تروریست های منافقین در شبکه اینترنشنال واکنش نشان داد. وی در توییت خود نوشت: «‌شبکه سعودی ایران اینترنشنال با پخش گردهمایی گروه تروریستی منافقین که قاتل دهها هزار بیگناه ایرانی است، وقاحت و بی شرمی تمام عیار خود را به نمایش گذاشت. بعد از مصاحبه با سخنگوی گروه تروریستی الاحوازیه، این برنامه نیز به دستور مالکان سعودی این شبکه صورت گرفته است؛ اما پول همه چیز نیست.»