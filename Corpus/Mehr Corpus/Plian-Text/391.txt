آثار راه یافته به دومین مرحله داوری جایزه ادبی اکنون از سوی دبیرخانه این جایزه معرفی شد. به گزارش خبرنگار مهر، دبیرخانه‌ جایزه‌ی اکنون ۲۰ اثر راه یافته به مرحله‌ دوم این جایزه ادبی را از میان ۸۴ رمان رسیده، معرفی کرد. در این جایزه رمان‌های منتشر شده در سال ۹۳ که سه نسخه از آن به دبیرخانه‌ جایزه ارسال شده بررسی و انتخاب شده است. بیست رمان راه یافته به مرحله‌ دوم داوری‌های این جایزه به ترتیب حروف الفبا به این شرح است: پاییز فصل آخر سال است نوشته نسیم مرعشی، تاول نوشته مهدی افروزمنش، تو در قاهره خواهی مرد نوشته حمیدرضا صدر، جناب آقای شاهپور گرایلی همراه با خانواده نوشته فرهاد بابایی، دود نوشته حسین سناپور، دیوار نوشته علیرضا غلامی، روزنامه‌نویس نوشته جعفر مدرس صادقی، روضه‌ نوح نوشته حسن محمودی، سارق چیزهای بی‌ارزش نوشته پیام ناصر، سال درخت نوشته ضحی کاظمی، سین مثل سودابه نوشته کاوه میرعباسی، عاشقی به وقت ونگوگ نوشته محمدرضا شرفی خبوشان، کافورپوش نوشته عالیه عطایی، کی از این چرخ و فلک پیاده می‌شوم نوشته گلبرنگ رنجبر، گهواره‌ی مردگان نوشته مهدی بهرامی، گورچین نوشته شهره احدیت، من و اتاق‌های زیر شیروانی نوشته طاهره علوی، وارونگی نوشته عطیه راد، وقت سایه‌ها نوشته محمود فلکی، یزله در غبار نوشته علی صالحی همیچنین بر اساس اعلام دبیرخانه این جایزه حداکثر شش نامزد خواهد داشت که نامزدهای جایزه نیز با هدیه‌ای یک میلیون تومانی تقدیر خواهند شد. رمان برگزیده این جایزه‌ ادبی نیز هدیه‌ای ۴ میلیون تومانی دریافت خواهد کرد که در مجموع، نویسنده‌ رمان برتر، پنج میلیون تومان از آن خود خواهد کرد. تمامی مراحل داوری این جایزه را رمان‌نویسان جوان انجمن رمان ۵۱ به نشانی www. ۵۱na. net انجام می‌دهند.
