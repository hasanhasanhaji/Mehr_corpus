خرم آباد - استاندار لرستان گفت: توافقات هسته‌ای مقدمه‌ای برای ایجاد روابط مطلوب بین ایران و اروپا است. به گزارش خبرنگار مهر، هوشنگ بازوند صبح شنبه در دیدار با سفیر اسپانیا در ایران با بیان اینکه خوشحالیم که توافق هسته‌ای تعیین تکلیف شد و ۱+۵ و دنیا به حقانیت ایران پی برد اظهار داشت: دنیا بعد از چندین سال به این نتیجه رسید که تحریم‌ها علیه ملت ایران ضالمانه بود. وی با بیان اینکه توافقات هسته‌ای مقدمه‌ای برای ایجاد روابط خوب بین ایران و اروپا است، عنوان کرد: هر چند از دیر باز این روابط از سوی ایران اینگونه بوده است. ۹۰درصد ظرفیت‌های لرستان به صورت بلقوه باقی مانده است استاندار لرستان با اشاره به ظرفیتها و پتانسیلهای لرستان در زمینه‌های مختلف عنوان کرد: لرستان یکی از استانهای ثروتمند ایران است و نعمت‌های خدادادی بسیار فراونی دارد اگر چه ۹۰ درصد ظرفیتهای لرستان به صورت بلقوه باقی مانده و نیاز به سرمایه گذاری برای بالفعل شدن دارند. بازوند با اشاره به ظرفیتهای لرستان در حوزه نفت و گاز ادامه داد: در این راستا مطالعات اولیه در این حوزه استان انجام گرفته و شش حلقه چاه در این زمینه حفر شده است. وی با بیان اینکه سیاست دولت توجه بر روی میادین مشترک نفت و گاز است، گفت: این امر مانع کار ما نیست و شرکتهایی که تمایل داشته باشند می‌توانند در حوزه استخراج نفت و گاز استان ورود پیدا کنند. استاندار لرستان با اشاره به وجود معادن سنگ غنی در لرستان ادامه داد: در حال حاضر ۲۲ درصد سنگ نمای ساختمان کشور در لرستان تولید می‌شود و معادن بکر بسیار خوبی در این زمینه در لرستان وجود دارد. مطالعات امکان سنجی معادن قیر لرستان انجام شده است بازوند با اشاره به وجود معادن قیر طبیعی بسیار زیاد در استان لرستان گفت: هیچ استانی به اندازه لرستان از وجود این نوع معادن برخوردار نبوده و تا کنون نیز مطالعات امکان سنجی لازم در این حوزه صورت گرفته و این بخش ظرفیت بسیار خوبی برای سرمایه گذاری محسوب می‌شود. وی همچنین به پتانسیلهای حوزه گردشگری لرستان اشاره کرد و گفت: لرستان به لحاظ گردشگری و همچنین جاذبه‌های طبیعی و متنوع دارای ظرفیت‌های بسیار فراوانی است. استاندار لرستان همچنین به تمدن غنی استان لرستان اشاره کرد و گفت: همچنین استان لرستان پایتخت پلهای تاریخی در ایران معرفی شده است. بازوند با بیان اینکه استان لرستان همچنین در زمینه ژئوتوریسم مقام نخست در کشور را دارد گفت: همچنین ژئو پارک‌ها طبیعی بسیار بزرگ و ژئو پارک‌های علمی و تحقیقاتی در استان لرستان وجود دارد. حضور ۵۰ تورلیدر کشور ایتالیا در استان لرستان وی با بیان اینکه استان لرستان بعد از استانهای ساحل نشین بیشترین بارندگی‌ها را در کشور دارد گفت: این امر موجب شده این استان خاک مرطوب داشته و برای کشاورزی مطلوب باشد. استاندار لرستان همچنین از حضور شرکتهای گردشگری و ۵۰ تور لیدر کشور ایتالیا در لرستان خبر داد و گفت: این شرکتها و تور لیدرها پنج روز به دعوت استان در لرستان حضور خواهند داشت و امیدواریم که شزکت‌های توریستی کشور اسپانیا نیز تا پایان امسال در لرستان حضور یابند.
